+++
draft=false
date = 2014-12-18T21:11:07Z
title = "Matthew - Chapter 4 - Cherokee New Testament"
weight = 1418955067

[taxonomies]

authors = ["Timothy Legg"]
categories = []
tags = []

[extra]
+++
![](010000.png)
![](010400.png)

<table>
<tbody>
<tr class="odd">
<td><a href="010401.png"><img src="010401.png" width="400" /></a></td>
</tr>
<tr class="even">
<td>Then was Jesus led up of the Spirit into the wilderness to be tempted of the devil.</td>
</tr>
<tr class="odd">
<td>ᎿᎭᏉᏃ ᎠᏓᏅᏙ ᎢᎾᎨ ᏭᏘᏅᏍᏔᏁ ᏥᏌ, ᎠᏍᎩᎾ ᎤᎪᎵᏰᏗᏱ ᎠᏰᎸᏎᎢ.</td>
</tr>
<tr class="even">
<td>Hna-quo-no A-da-nv-do i-na-ge wu-ti-nv-s-ta-ne Tsi-sa, a-s-gi-na u-go-li-ye-di-yi a-ye-lv-se-i.</td>
</tr>
</tbody>
</table>

<table>
<tbody>
<tr class="odd">
<td><a href="010402.png"><img src="010402.png" width="400" /></a></td>
</tr>
<tr class="even">
<td>And when he had fasted forty days and forty nights, he was afterward an hungred.</td>
</tr>
<tr class="odd">
<td>ᏅᎦᏍᎪᎯᏃ ᏧᏙᏓᏆᏛ ᎠᎴ ᏅᎦᏍᎪᎯ ᏧᏒᎯᏛ ᎠᎹᏟ ᎤᏩᏅ ᎩᎳ ᎤᏲᏏᏌᏁᎢ</td>
</tr>
<tr class="even">
<td>Nv-ga-s-go-hi-no tsu-do-da-qua-dv a-le nv-ga-s-go-hi tsu-sv-hi-dv a-ma-tli u-wa-nv gi-la u-yo-si-sa-ne-i</td>
</tr>
</tbody>
</table>

<table>
<tbody>
<tr class="odd">
<td><a href="010403.png"><img src="010403.png" width="400" /></a></td>
</tr>
<tr class="even">
<td>And when the tempter came to him, he said, If thou be the Son of God, command that these stones be made bread.</td>
</tr>
<tr class="odd">
<td>ᎿᎭᏉᏃ ᎤᎪᎵᏰᏍᎩ ᎤᎷᏤᎸ ᎯᎠ ᏄᏪᏎᎢ; ᎢᏳᏃ ᏂᎯ ᎤᏁᎳᏅᎯ ᎤᏪᏥ ᎨᏎᏍᏗ, ᎯᎠ ᏅᏯ ᎦᏚ ᎤᎾᏙᏢᏗᏱ ᎯᏁᎩ.</td>
</tr>
<tr class="even">
<td>Hna-quo-no u-go-li-ye-s-gi u-lu-tse-lv hi-a nu-we-se-i; I-yu-no ni-hi U-ne-la-nv-hi U-we-tsi ge-se-s-di, hi-a nv-ya ga-du u-na-do-tlv-di-yi hi-ne-gi.</td>
</tr>
</tbody>
</table>

<table>
<tbody>
<tr class="odd">
<td><a href="010404.png"><img src="010404.png" width="400" /></a></td>
</tr>
<tr class="even">
<td>But he answered and said, It is written, Man shall not live by bread alone, but by every word that proceedeth out of the mouth of God.</td>
</tr>
<tr class="odd">
<td>ᎠᏎᏃ ᎤᏁᏨ, ᎯᎠ ᏄᏪᏎᎢ; ᎯᎠ ᏂᎬᏅ ᎪᏪᎳ, ᏴᏫ ᎥᏝ ᎦᏚᏉ ᎤᏩᏒ ᏱᎬᎿᎭᏗᏍᏗ, ᏂᎦᎥᏍᎩᏂ ᎧᏃᎮᏛ ᎤᏁᎳᏅᎯ ᎠᎰᎵ ᏅᏓᏳᎾᏄᎪᏨᎯ.</td>
</tr>
<tr class="even">
<td>A-se-no u-ne-tsv, hi-a nu-we-se-i; Hi-a ni-gv-nv go-we-la, yv-wi v-tla ga-du-quo u-wa-sv yi-gv-hna-di-s-di, ni-ga-v-s-gi-ni ka-no-he-dv U-ne-la-nv-hi a-ho-li nv-da-yu-na-nu-go-tsv-hi.</td>
</tr>
</tbody>
</table>

<table>
<tbody>
<tr class="odd">
<td><a href="010405.png"><img src="010405.png" width="400" /></a></td>
</tr>
<tr class="even">
<td>Then the devil taketh him up into the holy city, and setteth him on a pinnacle of the temple,</td>
</tr>
<tr class="odd">
<td>ᎿᎭᏉᏃ ᎠᏍᎩᎾ ᎦᎸᏉᏗᏳ ᏗᎦᏚᎲ ᏭᏘᏅᏍᏔᏁᎢ, ᎠᎴ ᏭᎩᎸᏔᏁ ᎤᏍᎪᎵ ᎤᏛᏅ-ᏗᎦᎳᏫᎢᏍᏗᏱ;</td>
</tr>
<tr class="even">
<td>Hna-quo-no a-s-gi-na ga-lv-quo-di-yu di-ga-du-hv wu-ti-nv-s-ta-ne-i, a-le wu-gi-lv-ta-ne u-s-go-li u-dv-nv--di-ga-la-wi-i-s-di-yi;</td>
</tr>
</tbody>
</table>

<table>
<tbody>
<tr class="odd">
<td><a href="010406.png"><img src="010406.png" width="400" /></a></td>
</tr>
<tr class="even">
<td>And saith unto him, If thou be the Son of God, cast thyself down: for it is written, He shall give his angels charge concerning thee: and in their hands they shall bear thee up, lest at any time thou dash thy foot against a stone.</td>
</tr>
<tr class="odd">
<td>ᎯᎠᏃ ᏄᏪᏎᎴᎢ; ᎢᏳᏃ ᏂᎯ ᎤᏁᎳᏅᎯ ᎤᏪᏥ ᎨᏎᏍᏗ, ᎭᏓᎶᎥᏓ ᏨᏒ; ᎯᎠᏰᏃ ᏂᎬᏅ ᎢᎪᏪᎳ; ᎠᏎ ᏙᏓᎧᏁᏤᎵ ᎫᏤᎵ ᏗᏂᎧᎿᎭᏩᏗᏙᎯ ᏂᏌ ᎨᏒ ᎤᎬᏩᎵ, ᎠᎴ ᏧᏃᏰᏂ ᎨᏣᏌᎳᏙᏕᏍᏗ ᎾᏍᎩ ᎢᎸᎯᏳ ᏅᏲᎯ ᏣᎾᏍᏆᎶᏍᏙᏗᏱ ᏂᎨᏒᎾ.</td>
</tr>
<tr class="even">
<td>Hi-a-no nu-we-se-le-i; I-yu-no ni-hi U-ne-la-nv-hi U-we-tsi ge-se-s-di, ha-da-lo-v-da tsv-sv; hi-a-ye-no ni-gv-nv i-go-we-la; A-se do-da-ka-ne-tse-li gu-tse-li di-ni-ka-hna-wa-di-do-hi ni-sa ge-sv u-gv-wa-li, a-le tsu-no-ye-ni ge-tsa-sa-la-do-de-s-di na-s-gi i-lv-hi-yu nv-yo-hi tsa-na-s-qua-lo-s-do-di-yi ni-ge-sv-na.</td>
</tr>
</tbody>
</table>

<table>
<tbody>
<tr class="odd">
<td><a href="010407.png"><img src="010407.png" width="400" /></a></td>
</tr>
<tr class="even">
<td>Jesus said unto him, It is written again, Thou shalt not tempt the Lord thy God.</td>
</tr>
<tr class="odd">
<td>ᏥᏌ ᎯᎠ ᏄᏪᏎᎴᎢ; ᎯᎠ ᎾᏍᏉ ᏂᎬᏅ ᎢᎪᏪᎳ; ᏞᏍᏗ ᎯᎪᎵᏰᎥᎩ ᏱᎰᏩ ᏣᏁᎳᏅᎯ.</td>
</tr>
<tr class="even">
<td>Tsi-sa hi-a nu-we-se-le-i; Hi-a na-s-quo ni-gv-nv i-go-we-la; Tle-s-di hi-go-li-ye-v-gi Yi-ho-wa Tsa-ne-la-nv-hi.</td>
</tr>
</tbody>
</table>

<table>
<tbody>
<tr class="odd">
<td><a href="010408.png"><img src="010408.png" width="400" /></a></td>
</tr>
<tr class="even">
<td>Again, the devil taketh him up into an exceeding high mountain, and sheweth him all the kingdoms of the world, and the glory of them;</td>
</tr>
<tr class="odd">
<td>ᎿᎭᏆᎴ ᎠᏍᎩᎾ ᎤᏣᏘ ᎢᏅ-ᎢᎦᏘ ᎣᏓᎸ ᏫᎤᏘᏅᏍᏔᏁᎢ, ᎠᎴ ᏚᏎᎮᎴ ᏂᎦᎥ ᎠᏰᎵ ᏕᎪᏢᏩᏗᏒ ᎡᎳᏂᎬᎢ, ᎠᎴ ᎾᏍᎩ ᏂᏚᏬᏚᏒᎢ;</td>
</tr>
<tr class="even">
<td>Hna-qua-le a-s-gi-na u-tsa-ti i-nv--i-ga-ti o-da-lv wi-u-ti-nv-s-ta-ne-i, a-le du-se-he-le ni-ga-v a-ye-li de-go-tlv-wa-di-sv e-la-ni-gv-i, a-le na-s-gi ni-du-wo-du-sv-i;</td>
</tr>
</tbody>
</table>

<table>
<tbody>
<tr class="odd">
<td><a href="010409.png"><img src="010409.png" width="400" /></a></td>
</tr>
<tr class="even">
<td>And saith unto him, All these things will I give thee, if thou wilt fall down and worship me.</td>
</tr>
<tr class="odd">
<td>ᎠᎴ ᎯᎠ ᏄᏪᏎᎴᎢ; ᎯᎠ ᏂᎦᏛ ᏱᏕᎬᏲᎯᏏ, ᎢᏳᏃ ᏱᏣᏓᏅᏅ, ᎠᎴ ᏱᏍᏆᏓᏙᎵᏍᏓᏁᎸ.</td>
</tr>
<tr class="even">
<td>A-le hi-a nu-we-se-le-i; Hi-a ni-ga-dv yi-de-gv-yo-hi-si, i-yu-no yi-tsa-da-nv-nv, a-le yi-s-qua-da-do-li-s-da-ne-lv.</td>
</tr>
</tbody>
</table>

<table>
<tbody>
<tr class="odd">
<td><a href="010410.png"><img src="010410.png" width="400" /></a></td>
</tr>
<tr class="even">
<td>Then saith Jesus unto him, Get thee hence, Satan: for it is written, Thou shalt worship the Lord thy God, and him only shalt thou serve.</td>
</tr>
<tr class="odd">
<td>ᎿᎭᏉᏃ ᏥᏌ ᎯᎠ ᏄᏪᏎᎴᎢ; ᎤᏟ ᏫᎶᎯ, ᏎᏓᏂ, ᎯᎠᏰᏃ ᏂᎬᏅ ᎢᎪᏪᎳ; ᎠᏎ ᎯᏯᏓᏙᎵᏍᏓᏁᎮᏍᏗ ᏱᎰᏩ ᏣᏁᎳᏅᎯ, ᎠᎴ ᎾᏍᎩᏉ ᎤᏩᏒᎯᏳ ᏕᎯᏯᏁᎶᏕᏍᏗ.</td>
</tr>
<tr class="even">
<td>Hna-quo-no Tsi-sa hi-a nu-we-se-le-i; U-tli wi-lo-hi, Se-da-ni, hi-a-ye-no ni-gv-nv i-go-we-la; a-se hi-ya-da-do-li-s-da-ne-he-s-di Yi-ho-wa Tsa-ne-la-nv-hi, a-le na-s-gi-quo u-wa-sv-hi-yu de-hi-ya-ne-lo-de-s-di.</td>
</tr>
</tbody>
</table>

<table>
<tbody>
<tr class="odd">
<td><a href="010411.png"><img src="010411.png" width="400" /></a></td>
</tr>
<tr class="even">
<td>Then the devil leaveth him, and, behold, angels came and ministered unto him.</td>
</tr>
<tr class="odd">
<td>ᎩᎳᏃ ᎠᏍᎩᎾ ᎤᏓᏅᎡᎴᎢ, ᎬᏂᏳᏉᏃ ᏗᏂᎧᎿᎭᏩᏗᏙᎯ ᎤᏂᎷᏤᎢ, ᎠᎴ ᎬᏩᏍᏕᎸᎯᏙᎴᎢ.</td>
</tr>
<tr class="even">
<td>Gi-la-no a-s-gi-na u-da-nv-e-le-i, gv-ni-yu-quo-no di-ni-ka-hna-wa-di-do-hi u-ni-lu-tse-i, a-le gv-wa-s-de-lv-hi-do-le-i.</td>
</tr>
</tbody>
</table>

<table>
<tbody>
<tr class="odd">
<td><a href="010412.png"><img src="010412.png" width="400" /></a></td>
</tr>
<tr class="even">
<td>Now when Jesus had heard that John was cast into prison, he departed into Galilee;</td>
</tr>
<tr class="odd">
<td>ᏥᏌᏃ ᎤᏛᎦᏅ ᏣᏂ ᎠᏥᏍᏚᎲᎢ, ᎨᎵᎵ ᏭᎶᏎᎢ.</td>
</tr>
<tr class="even">
<td>Tsi-sa-no u-dv-ga-nv Tsa-ni a-tsi-s-du-hv-i, Ge-li-li wu-lo-se-i.</td>
</tr>
</tbody>
</table>

<table>
<tbody>
<tr class="odd">
<td><a href="010413.png"><img src="010413.png" width="400" /></a></td>
</tr>
<tr class="even">
<td>And leaving Nazareth, he came and dwelt in Capernaum, which is upon the sea coast, in the borders of Zabulon and Nephthalim:</td>
</tr>
<tr class="odd">
<td>ᎾᏎᎵᏗᏃ ᎤᏓᏅᏒ ᎨᏆᏂ ᎨᎷᏤ ᎾᎿᎭᏭᏕᏁᎢ, ᎾᏍᎩ ᎥᏓᎵ ᎠᎹᏳᎶᏗ ᏥᎦᏚᎭ, ᏤᏆᎳᏂ ᎠᎴ ᏁᏩᏔᎵ ᎤᎾᏤᎵᎪᎯ,</td>
</tr>
<tr class="even">
<td>Na-se-li-di-no u-da-nv-sv ge-qua-ni ge-lu-tse na-hna wu-de-ne-i, na-s-gi v-da-li a-ma-yu-lo-di tsi-ga-du-ha, Tse-qua-la-ni a-le Ne-wa-ta-li u-na-tse-li-go-hi,</td>
</tr>
</tbody>
</table>

<table>
<tbody>
<tr class="odd">
<td><a href="010414.png"><img src="010414.png" width="400" /></a></td>
</tr>
<tr class="even">
<td>That it might be fulfilled which was spoken by Esaias the prophet, saying,</td>
</tr>
<tr class="odd">
<td>ᎤᏙᎯᏳᏗᏱ ᎠᏙᎴᎰᏍᎩ ᎢᏌᏯ ᏧᏁᏤᎢ, ᎯᎠ ᏥᏄᏪᏎᎢ;</td>
</tr>
<tr class="even">
<td>U-do-hi-yu-di-yi a-do-le-ho-s-gi I-sa-ya tsu-ne-tse-i, hi-a tsi-nu-we-se-i;</td>
</tr>
</tbody>
</table>

<table>
<tbody>
<tr class="odd">
<td><a href="010415.png"><img src="010415.png" width="400" /></a></td>
</tr>
<tr class="even">
<td>The land of Zabulon, and the land of Nephthalim, by the way of the sea, beyond Jordan, Galilee of the Gentiles;</td>
</tr>
<tr class="odd">
<td>ᏤᏆᎳᏂ ᎤᎾᏤᎵᎪᎯ, ᎠᎴ ᏁᏩᏔᎵ ᎤᎾᏤᎵᎪᎯ, ᎢᏓᎵ ᎢᏗᏢ, ᏦᏓᏂ ᎤᏗᏗᏢ, ᎨᎵᎵ ᏧᎾᏓᎴᏅᏛ ᏴᏫ ᏓᏂᏁᎸᎢ,</td>
</tr>
<tr class="even">
<td>Tse-qua-la-ni u-na-tse-li-go-hi, a-le Ne-wa-ta-li u-na-tse-li-go-hi, i-da-li i-di-tlv, Tso-da-ni u-di-di-tlv, Ge-li-li Tsu-na-da-le-nv-dv yv-wi da-ni-ne-lv-i,</td>
</tr>
</tbody>
</table>

<table>
<tbody>
<tr class="odd">
<td><a href="010416.png"><img src="010416.png" width="400" /></a></td>
</tr>
<tr class="even">
<td>The people which sat in darkness saw great light; and to them which sat in the region and shadow of death light is sprung up.</td>
</tr>
<tr class="odd">
<td>ᏴᏫ ᎤᎵᏏᎬ ᏣᏂᏅᎩ ᎤᏣᏘ ᎢᎦᎦᏘ ᎤᏂᎪᎲ, ᎾᏃ ᎠᏲᎱᎯᏍᏗᏱ ᎨᏒ ᎤᏤᎵᎪᎯ ᎠᎴ ᎤᏓᏩᏗᏍᎬ ᏣᏂᏅᎩ, ᎢᎦᎦᏘ ᎤᏂᎾᏄᎪᏤᎸ.</td>
</tr>
<tr class="even">
<td>Yv-wi u-li-si-gv tsa-ni-nv-gi u-tsa-ti i-ga-ga-ti u-ni-go-hv, na-no a-yo-hu-hi-s-di-yi ge-sv u-tse-li-go-hi a-le u-da-wa-di-s-gv tsa-ni-nv-gi, i-ga-ga-ti u-ni-na-nu-go-tse-lv.</td>
</tr>
</tbody>
</table>

<table>
<tbody>
<tr class="odd">
<td><a href="010417.png"><img src="010417.png" width="400" /></a></td>
</tr>
<tr class="even">
<td>From that time Jesus began to preach, and to say, Repent: for the kingdom of heaven is at hand.</td>
</tr>
<tr class="odd">
<td>ᎾᎯᏳ ᏥᏌ ᎤᎴᏅᎮ ᎠᎵᏥᏙᎲᏍᎨᎢ, ᎯᎠ ᏂᎦᏪᏍᎨᎢ; ᏗᏥᏁᏟᏴᎾ ᏕᏣᏓᏅᏛᎢ, ᎿᎭᏉᏰᏃ ᎦᎸᎳᏗ ᎡᎯ ᎤᎬᏫᏳᎯ ᎨᏒ ᎡᏍᎦᏂᏳ ᏓᏯᎢ.</td>
</tr>
<tr class="even">
<td>Na-hi-yu Tsi-sa u-le-nv-he a-li-tsi-do-hv-s-ge-i, hi-a ni-ga-we-s-ge-i; di-tsi-ne-tli-yv-na de-tsa-da-nv-dv-i, hna-quo-ye-no ga-lv-la-di e-hi u-gv-wi-yu-hi ge-sv e-s-ga-ni-yu da-ya-i.</td>
</tr>
</tbody>
</table>

<table>
<tbody>
<tr class="odd">
<td><a href="010418.png"><img src="010418.png" width="400" /></a></td>
</tr>
<tr class="even">
<td>And Jesus, walking by the sea of Galilee, saw two brethren, Simon called Peter, and Andrew his brother, casting a net into the sea: for they were fishers.</td>
</tr>
<tr class="odd">
<td>ᏥᏌᏃ ᎠᎢᏒ ᎨᎵᎵ ᎥᏓᎷᎶᏗ ᏚᎪᎮ ᎠᏂᏔᎵ ᎠᎾᎵᏅᏟ, ᏌᏩᏂ ᏈᏓ ᏣᏃᏎᎰᎢ ᎤᏅᏟᏃ ᎡᏂᏗ, ᎥᏓᎵ ᎠᏂᎦᏯᎷᎥᏍᎨᎢ-ᎠᏂᎦᏯᎷᎥᏍᎩᏰᏃ ᎨᏎᎢ.</td>
</tr>
<tr class="even">
<td>Tsi-sa-no a-i-sv Ge-li-li v-da-lu-lo-di du-go-he a-ni-ta-li a-na-li-nv-tli, Sa-wa-ni Qui-da tsa-no-se-ho-i u-nv-tli-no E-ni-di, v-da-li a-ni-ga-ya-lu-v-s-ge-i--a-ni-ga-ya-lu-v-s-gi-ye-no ge-se-i.</td>
</tr>
</tbody>
</table>

<table>
<tbody>
<tr class="odd">
<td><a href="010419.png"><img src="010419.png" width="400" /></a></td>
</tr>
<tr class="even">
<td>And he saith unto them, Follow me, and I will make you fishers of men.</td>
</tr>
<tr class="odd">
<td>ᎯᎠᏃ ᏂᏚᏪᏎᎴᎢ; ᏍᎩᏂᏍᏓᏩᏚᎦ, ᏴᏫᏃ ᎢᏍᏗᎦᏯᎷᎥᏍᎩ ᏅᏓᏍᏛᏴᏁᎵ.</td>
</tr>
<tr class="even">
<td>Hi-a-no ni-du-we-se-le-i; S-gi-ni-s-da-wa-du-ga, yv-wi-no i-s-di-ga-ya-lu-v-s-gi nv-da-s-dv-yv-ne-li.</td>
</tr>
</tbody>
</table>

<table>
<tbody>
<tr class="odd">
<td><a href="010420.png"><img src="010420.png" width="400" /></a></td>
</tr>
<tr class="even">
<td>And they straightway left their nets, and followed him.</td>
</tr>
<tr class="odd">
<td>ᎩᎳᏉᏃ ᎢᏴᏛ ᏚᏂᏲᏎ ᏗᎦᏯᎷᏗ ᎠᎴ ᎬᏩᏍᏓᏩᏛᏎᎢ.</td>
</tr>
<tr class="even">
<td>Gi-la-quo-no i-yv-dv du-ni-yo-se di-ga-ya-lu-di a-le gv-wa-s-da-wa-dv-se-i.</td>
</tr>
</tbody>
</table>

<table>
<tbody>
<tr class="odd">
<td><a href="010421.png"><img src="010421.png" width="400" /></a></td>
</tr>
<tr class="even">
<td>And going on from thence, he saw other two brethren, James the son of Zebedee, and John his brother, in a ship with Zebedee their father, mending their nets; and he called them.</td>
</tr>
<tr class="odd">
<td>ᎾᎿᎭᏃ ᏫᎤᏪᏅ, ᎠᏂᏔᎵ ᏅᏩᎾᏓᎴ ᎠᎾᎵᏅᏟ ᏚᎪᎮᎢ, ᏥᎻ ᏤᏈᏗ ᎤᏪᏥ ᎤᏅᏟᏃ ᏣᏂ, ᏤᏈᏗ ᎤᏂᏙᏓ ᏥᏳᎯ ᎤᎾᏣᎡᎢ, ᏓᏃᏢᎯᏏᏍᎨ ᏧᏂᎦᏯᎷᏗ; ᏫᏚᏯᏅᎮᏃ.</td>
</tr>
<tr class="even">
<td>Na-hna-no wi-u-we-nv, a-ni-ta-li nv-wa-na-da-le a-na-li-nv-tli du-go-he-i, Tsi-mi Tse-qui-di u-we-tsi u-nv-tli-no Tsa-ni, tse-qui-di u-ni-do-da tsi-yu-hi u-na-tsa-e-i, da-no-tlv-hi-si-s-ge tsu-ni-ga-ya-lu-di; wi-du-ya-nv-he-no.</td>
</tr>
</tbody>
</table>

<table>
<tbody>
<tr class="odd">
<td><a href="010422.png"><img src="010422.png" width="400" /></a></td>
</tr>
<tr class="even">
<td>And they immediately left the ship and their father, and followed him.</td>
</tr>
<tr class="odd">
<td>ᎩᎳᏉᏃ ᎢᏴᏛ ᏚᏂᏲᏎ ᏥᏳ ᎠᎴ ᎤᏂᏙᏓ, ᎠᎴ ᎬᏩᏍᏓᏩᏛᏎᎢ.</td>
</tr>
<tr class="even">
<td>Gi-la-quo-no i-yv-dv du-ni-yo-se tsi-yu a-le u-ni-do-da, a-le gv-wa-s-da-wa-dv-se-i.</td>
</tr>
</tbody>
</table>

<table>
<tbody>
<tr class="odd">
<td><a href="010423.png"><img src="010423.png" width="400" /></a></td>
</tr>
<tr class="even">
<td>And Jesus went about all Galilee, teaching in their synagogues, and preaching the gospel of the kingdom, and healing all manner of sickness and all manner of disease among the people.</td>
</tr>
<tr class="odd">
<td>ᏥᏌᏃ ᏂᎬᎾᏛ ᎨᎵᎵ ᎡᏙᎮᎢ ᏓᏕᏲᎲᏍᎨ ᏧᏂᎳᏫᎢᏍᏗᏱ, ᎠᎴ ᎠᎵᏥᏙᎲᏍᎨ ᎣᏍᏛ ᎧᏃᎮᏛ, ᎤᏁᎳᏅᎯ ᎤᎬᏫᏳᎯ ᎨᏒ ᎧᏃᎮᏍᎨᎢ, ᎠᎴ ᏕᎧᏅᏫᏍᎨ ᏧᎵᎴᏅᏛ ᏚᏂᏢᎬᎢ, ᎠᎴ ᏧᏓᎴᏅᏛ ᎥᏳᎩ ᏴᏫ ᎤᏁᎲᎢ.</td>
</tr>
<tr class="even">
<td>Tsi-sa-no ni-gv-na-dv Ge-li-li e-do-he-i da-de-yo-hv-s-ge tsu-ni-la-wi-i-s-di-yi, a-le a-li-tsi-do-hv-s-ge o-s-dv ka-no-he-dv, U-ne-la-nv-hi u-gv-wi-yu-hi ge-sv ka-no-he-s-ge-i, a-le de-ka-nv-wi-s-ge tsu-li-le-nv-dv du-ni-tlv-gv-i, a-le tsu-da-le-nv-dv v-yu-gi yv-wi u-ne-hv-i.</td>
</tr>
</tbody>
</table>

<table>
<tbody>
<tr class="odd">
<td><a href="010424.png"><img src="010424.png" width="400" /></a></td>
</tr>
<tr class="even">
<td>And his fame went throughout all Syria: and they brought unto him all sick people that were taken with divers diseases and torments, and those which were possessed with devils, and those which were lunatick, and those that had the palsy; and he healed them.</td>
</tr>
<tr class="odd">
<td>ᏕᎦᏃᏣᎸᏃ ᏂᎬᎾᏛ ᏏᎵᏱ ᎤᏰᎵᏎᎢ; ᏕᎬᏩᏘᏃᎮᎴᏃ ᏂᎦᏛ ᏧᏂᏢᎩ, ᏧᏓᎴᏅᏛ ᎥᏳᎩ ᎠᎴ ᎡᎯᏍᏗ ᎤᏂᏱᎵᏙᎯ, ᎠᎴ ᎾᏍᏉ ᎠᏂᏍᎩᎾ ᏗᎬᏩᏂᏯᎢ, ᎠᎴ ᎾᏍᏉ ᏧᏂᎸᏃᏘᏍᎩ, ᎠᎴ ᎾᏍᏉ ᏧᏂᎾᏫᏍᎩ; ᏚᏅᏩᏁᏃ.</td>
</tr>
<tr class="even">
<td>De-ga-no-tsa-lv-no ni-gv-na-dv Si-li-yi u-ye-li-se-i; de-gv-wa-ti-no-he-le-no ni-ga-dv tsu-ni-tlv-gi, tsu-da-le-nv-dv v-yu-gi a-le e-hi-s-di u-ni-yi-li-do-hi, a-le na-s-quo a-ni-s-gi-na di-gv-wa-ni-ya-i, a-le na-s-quo tsu-ni-lv-no-ti-s-gi, a-le na-s-quo tsu-ni-na-wi-s-gi; du-nv-wa-ne-no.</td>
</tr>
</tbody>
</table>

<table>
<tbody>
<tr class="odd">
<td><a href="010425.png"><img src="010425.png" width="400" /></a></td>
</tr>
<tr class="even">
<td>And there followed him great multitudes of people from Galilee, and from Decapolis, and from Jerusalem, and from Judaea, and from beyond Jordan.</td>
</tr>
<tr class="odd">
<td>ᎤᏂᏣᏘᏃ ᏴᏫ ᎬᏩᏍᏓᏩᏛᏎᎢ ᏅᏓᏳᏂᎶᏒᎯ ᎨᎵᎵ, ᎠᏍᎪᎯᏃ-ᎦᏚᎩᏱ, ᎠᎴ ᏥᎷᏏᎵᎻ, ᎠᎴ ᏧᏗᏱ, ᎠᎴ ᏦᏓᏂ ᏍᎪᏂᏗᏢ.</td>
</tr>
<tr class="even">
<td>U-ni-tsa-ti-no yv-wi gv-wa-s-da-wa-dv-se-i nv-da-yu-ni-lo-sv-hi ge-li-li, A-s-go-hi-no--Ga-du-gi-yi, a-le Tsi-lu-si-li-mi, a-le Tsu-di-yi, a-le Tso-da-ni s-go-ni-di-tlv.</td>
</tr>
</tbody>
</table>

![](01_.png)
